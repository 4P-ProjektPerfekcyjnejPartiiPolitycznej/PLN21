## Manifest

## Partia Ludzi Niezależnych XXI wieku
pln21 to społeczny projekt, którego głównymi celami są:

- umożliwić niezależnym ekspertom kandydowanie do sejmu
- stworzyć system kandydowania do sejmu dający równe szanse wszystkim kandydatom (alfabetyczne list kandydatów, specjalizacje okręgów wyborczych itp.)
- stworzyć przejrzystą i łatwo dostępną platformę ze szczegółowymi informacjami
 na temat wszystkich naszych kandydatów i ich programów. 
- wprowadzić nowe standardy pracy posłów na wzór nowoczesnych korporacji (np. 40 godzinny tydzień pracy biurowej, metodyka zwinna itp.)



## GŁÓWNE CECHY I ZAŁOŻENIA PLN21


### Open Source
Nad projektem pln21 może pracować każdy. Zadania do wykonania dostępne są na platformie GitHub. Projekt PLN21 podzielony jest na trzy pod-projekty:
* Sprawy ogólne: sprawy organizacyjne, kwestie prawne, pomysły na promocje parti, itp.  
[Link do zadan,](https://github.com/PartiaLudziNiezaleznych21/PLN21/issues]) 
* Okręgi wyborcze: ustalenie specjalizacji dla każdego z okręgów wyborczych np. rolnictwo czy służba zdrowia. 
Znalezienie rekruterów, ustalenie wymagań dla kandydatów. Określenie zadań dla przyszłych posłów.
 [Link do zadan,](https://github.com/PartiaLudziNiezwleznych21/OkregiWyborcze/issues) [opis projektu](https://github.com/PartiaLudziNiezaleznych21/OkregiWyborcze)
* Organizacja pracy posłów:organizacja biura i trybu pracy, wymagania dla współpracowników posłów.  
  [Link do zadan,](https://github.com/PartiaLudziNiezaleznych21/PracaPoslow/issues)

Każda pomoc jest mile widziana, kilka osób może pracować nad jednym zadaniem jednocześnie. 
Jeśli chcesz pomóc wejdź w ten [link](https://github.com/PartiaLudziNiezwleznych21/OkregiWyborcze/issues), z instrukcjami jak komitować do GitHuba. 


### Neutralność światopoglądowa
Priorytetem pln21 jest naprawa państwa, wolimy skupić się na podatkach, sądach, ZUSie, szkolnictwie, służbie zdrowia, rolnictwie, powietrzu … … i tak dalej, bo trochę jest do zrobienia.
W kwestiach światopoglądowych, trudnych do jednoznacznej oceny przez ekspertów (tj. związki partnerskie, dostęp do aborcji, legalizacja marihuany, rozdział państwa od kościoła, adopcja dzieci przez pary homoseksualne, posiadanie broni, eutanazja) posłowie pln21 będą odzwierciedlać wyniki ogólnopolskiego referendum:
* Referendum nie odbyło się = 100% głosów nieważnych w sejmie,
* W referendum na temat ABC na tak było x% osób  = x% głosów za  w sejmie, (100-x)% głosów przeciw.




### Społeczny charakter partii
pln21 to projekt społeczny. Za prace nad nim nie możesz oczekiwać żadnych materialnych/finansowych korzyści za wkład w jego rozwój. Nie mamy żadnego budżetu, nie zbieramy i nie będziemy zbierać żadnych datków.
### Wysoka kultura osobista
pln21 to projekt naprawczy polskiego państwa i nie rozliczający poprzedników. Nie ma tu miejsca na obrażanie osób o innych poglądach czy fanów pozostałych partii politycznych. Energię i czas lepiej poświęcić na burze mózgów, szukanie rozwiązań problemów. Udowadnianie komuś że jest zły jest jałowe i nic nie zmienia. Jeśli chce się cokolwiek zmienić trzeba szukać sojuszników, współpracować i szukać kompromisów. Obecny sejm nie potrafi razem rozwiązać wspólnej, żadnej sprawy bo wcześniej wielokrotnie wylewali na siebie wzajemnie pomyje. Musimy pamiętać, że jak wybory się kończą to potem trzeba wspólnie pracować. Llepiej to robić w stosunku neutralno-przyjacielskim niż wrogim.
### Program polityczny
Programu nie ma. Celem pln21 jest umożliwienie osobom które znają swoją dziedzinę najlepiej w Polsce
kandydowanie do sejmu. Dość niestosowne by było aby ktoś narzucał im co trzeba robić. Jeśli ktoś spędził pół życia 
w konkretnej branży to jego rozwiązania wiedza i pomysły będą  przyszłym programem.
Poglądy polityczne nas nie interesuje, dziury w drogach, kolejki do lekarzy nie są ani lewicowe ani prawicowe.
Jedyne co dyskredytuje osoby chętne do kandydowania z pln21 to populizm.




## Wybory Parlamentarne

### Nowatorskie podejście do okręgów wyborczych i list kandydatów
Obecnie z jednego okręgu wyborczego, jednocześnie, startuje lekarz, rolnik, prawnik, historyk, celebryta i nauczyciel. 
Efektem tego jest sytuacja, w której w sejmie mamy za dużo celebrytów i historyków
a za mało ekspertów. Pozatym wybory są niesprawiedliwe, bo ciężko porównać doktora medycyny z doktorem prawa.
W związku z tym w pln21 każdy z 41 okręgów wyborczych ma, konkretną specjalizację. Dzięki temu mamy pewność, że z każdej dziedziny mamy osoby w sejmie i w odpowiednich proporcjach.
Specjalizacje są dostępne pod tym [linkiem](https://github.com/PartiaLudziNiezaleznych21/OkregiWyborcze/blob/master/Specjalizacje%20Okr%C4%99g%C3%B3w%20Wyborczych.md),

### Przejrzystość kandydatów na posłów
Na naszej stronie internetowej dostępne będą szczegółowe CV i list motywacyjny każdego kandydata na przyszłego posła wraz z opisem jego pomysłów na poprawę sytuacji w Polsce z branży w której jest ekspertem. Ponieważ prawdziwy ekspert jest dobrze rozeznany w swojej branży nie tylko w Polsce ale także za granicą, dlatego też każdy kandydat powinien przedstawić potencjalne rozwiązania problemów z jego tematyki stosowane z powodzeniem w innych krajach. Wszystkie informacje będą napisane w sposób jak najbardziej zrozumiały i dostępny dla wszystkich, bez znaczenia na poziom zaawansowania czytelnika w danej branży. Każdy z kandydatów będzie musiał wypełnić ankietę dotyczącą jego poglądów.  


## Nowe standardy pracy posłów

Bycie posłem to nie przywilej tylko praca, dodatkowo bardzo ważna i droga dla podatników. Wydając miesięcznie na jednego posła ponad 100 000 zł, możemy mieć duże wymagania.
Dlatego jednym z podprojektów jest  [burza mózgów](https://github.com/PartiaLudziNiezaleznych21/PracaPoslow/issues) jak powni pracować posłowie. Robimy to w dwóch wariantach.  
Pln 21 wygrywa wybory i możemy zrobić z Sejmu muzeum i narzucić nasz tryb pracy wszystkim posłom.
Pln 21 nie wygrywa wyborów, ustalamy jak pracują posłowie gdy nie są  na obradach sejmu.





### Nowoczes typ pracy
Podstawą projektu PracaPoslow jest założenie, że posłowie muszą pracować
 w jednym tym samym biurze w Warszawie, 40 godzin w tygodniu. Czasu pracy będzie monitorowany tak jak w każdej korporacji, za pomocą karty magnetycznej i dostępny dla wszystkich przez internet.

Dodatkowo za pieniądze, które od państwa na prowadzenie biura dostają posłowie można na przykład:
- Wynająć dobre biuro w Warszawie koszt (koszt  około 2000 zł/posła, kawa i sprzątanie wliczone) .
- Zatrudnić managerów do organizacji pracy (około  1000 zł/posła).
- Matematyków do obliczeń,opracowania modeli, i symulacji komputerowych(około 1000 zł/posła).
- Kupić: komputery, oprogramowanie, serwis IT (około 2000 zł/posła)
I wszystko wychodzi dużo taniej niż obecny średni koszt biur poselskich. 

To są tylko propozycje, szczegóły ustalamy już w projekcie GitHub.


### Uczciwość finansowa posłów.
Od posłów oczekujemy szacunku dla podatników. Nie po to oddajemy ponad połowę dochodu aby cwaniak z wiejskie lansował się w drogim garniturze czy robił makijaż za 40 tysięcy.
Gdyby to były jego prywatne pieniądze by tego nie robił.

Dlatego posłowie z pln21 będą mieli zakaz wydawania publicznych pieniędzy.
Obejmuje to wszystko: bilety pkp, ubrania, obiady itp.

Z drugiej strony politycy podejmują kluczowe decyzje i są narażeni na finansowe lobby.
Dodatkowo oczekujmy od nich przeprowadzki do Warszawy.
Dlatego 100% subwencji z budżetu państwa na partie polityczne, przeznaczymy na premię dla posłów z pln21.

Jest to rozwiązanie tańsze niż obecne finansowanie polityków i bardziej skuteczne w walce z korupcją.

### Wysoka wartość konsultacji społecznych
Ludzie w pln21 zdają sobie sprawę, że nie zawsze wszystko wiedzą i warto skonsultować swoje pomysły z różnymi grupami społecznymi i ekspertami. W związku z tym do pracy przy pisaniu ustaw zapraszane będą organizacje pozarządowe działające w zakresie omawianej tematyki ustaw, a także pracownicy uczelni wyższych.

### Ustawy ponad podziałami
W pln21 chcemy wykorzystywać doświadczenia i pomysły innych partii politycznych. W chwili obecnej najczęstszym schematem działań kolejnych partii przejmujących władzę jest rezygnacja z większości projektów zapoczątkowanych przez poprzedników i wymyślanie własnych, często niedopracowanych, ale, co najważniejsze, odmiennych od pomysłów przeciwników politycznych. Takie podejście do polityki generuje ogromne koszty związane z ciągłym przeprowadzaniem reform i uniemożliwia realizację długoterminowych projektów.

### Korzystanie z doświadczenia innych państw
Wiele państw, szczególnie europejskich, boryka się z tymi samymi problemami co Polska.
Wymyślanie ciągle nowych rozwiązań podobnych sytuacji oraz wieloletnie testowanie ich skuteczności
generuje ogromne koszty i oddala nas od szybkiego rozwiązania i poprawy stanu obecnego.
W pln21 chcemy korzystać z doświadczeń innych krajów,
analizować ich sukcesy i porażki dla danego typu działań.
Wychodzimy z założenia, że nie ma sensu wymyślać koło na nowo.

